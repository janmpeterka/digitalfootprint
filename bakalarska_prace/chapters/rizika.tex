\chapter{Rizikové dopady sběru osobních dat}

Tato kapitola se pokouší odpovědět otázku, proč je téma osobních dat pro jednotlivce důležité, tedy \uv{Proč by mě to mělo zajímat?}. Poukazuje na obecná i konkrétní rizika a problémy, které se sběrem osobních dat v~dříve neuskutečnitelném měřítku souvisí. 


\section{Změna chování na základě vědomí vytváření stopy}
% TODO? - tahle kapitola je dost kostrbatá

Jedním z~diskutovaných témat je riziko změny chování na základě vědomí toho, že naše chování je sledováno, ukládáno a potenciálně analyzováno \citep{behavior-changes}.

Tato oblast ještě není příliš prozkoumána, je tedy těžké říct, jak velké změny chování mohou nastávat. Tato sekce nabízí úvahy o~těchto dopadech.

Jeden ze směrů úvah o~změnách chování vychází z~modelu \textit{Panopticonu} \citep{panopticon}. Panopticon je popsán jako vězení, kde může být každý vězeň kdykoli sledován strážným. Protože vězeň neví, jestli zrovna je nebo není sledován, chová se, jako by byl sledován stále. Je tedy vytvořeno prostředí, kde se člověk stále cítí pod dohledem a reguluje na základě toho svoje chování.

Tento teoretický model se v~současnosti stává realitou skrze Systém sociálního kreditu -- systém, který každému čínskému občanovi určuje \textit{sociální skóre} na základě chování. Toto je umožněno enormním propojením mnoha zdrojů dat soukromých společností i státu, a právě cílenou snahou o~co největší možnosti monitorování občanů. Dokonce můžeme říct, že tento model je zesílenou verzí Foucaultova Panopticonu -- na rozdíl od něj tu má opravdu docházet ke stálému sledování a zpracování těchto dat (například pomocí systémů umělé inteligence).

Dalším zajímavým aspektem, vyplývajícím z~aktuálního množství dat a \textit{networked privacy}, je fakt, že i cílená snaha o~nevytváření digitální stopy (například vypnutím telefonu nebo používáním anonymizačních nástrojů) může být sama o~sobě také součástí stopy -- například používání prohlížeče zaměřeného na soukromí zároveň zvyšuje rozpoznatelnost uživatele skrze \textit{browser fingerprinting}.

Zároveň se zdá, že (alespoň) mladí lidé kontrolu nad jimi vytvářeným digitálním obsahem více řeší a přizpůsobují tomu své chování \citep{youth-online-behavior}.
% TODO? nějak rozšířit 

\section{Možnosti zneužití dat}
Dalším z~problémů týkajících se osobních dat a jejich sběru je možnost jejich zneužití. Pokusíme se na téma nahlédout ze dvou pohledů -- možného zneužití dat zaměřeného na jednotlivce a rizika zneužití s~dopadem na společnost. Je však třeba mít na paměti, že už jen z~pohledu \textit{networked privacy} toto rozdělení nemůže mít ostrou hranici a je pouze orientační.\\
Pojem zneužití je v~práci používán ve smyslu takového využití, jež lze vnímat jako negativní pro daného jedince či skupinu.

\subsection{S~dopadem na jednotlivce}
Přemýšlení o~osobních datech primárně vede k~uvažování, jestli a jak mohou být tato data zneužita proti mé osobě. Zároveň je častý i pocit, že \uv{nemám co skrývat}, a tedy není třeba svou digitální stopu hlídat.

Tato sekce ukáže několik obecných rizik i konkrétních případů zneužití dat, které mohou tento pocit změnit.

\subsubsection*{Vloupání}
S~příchodem a rozmachem sociálních sítí se začaly objevovat případy vloupání, která zloději plánují za pomoci dat ze sociálních sítí. 75~\% dopadených pachatelů vloupání se domnívá, že jiní pachatelé tato data využívají \citep{burglary}.
To není překvapivé ve chvíli, kdy 50~\% respondentů průzkumu na sociálních sítích uvedlo, že sdílí informaci o~tom, že jsou na dovolené \citep{burglary}. 

\subsubsection*{Krádeže identity}
Kromě vloupání také narostl počet krádeží identity.
Používání dat ze sociálních sítí výrazně zjednodušilo používání cizí identity oproti vytváření falešné a~je používáno například v~oblasti pojišťovacích podvodů \citep{identity-theft-rise}. 

\subsubsection*{Social engineering}
Další možností zneužití dat je jejich použití pro další útoky, jako je \textit{spear~phishing} (phishingové útoky zaměřené na konkrétní osobu či instituci, využívající detailní znalosti tohoto cíle -- oproti klasickým phishingovým útokým, které jsou plošné) a obecně v~oblasti \textit{social~engineering}. Jednou z~fází  útoků spadající pod oblast \textit{social engineering} je \textit{information gathering} -- získávání informací o~cíli, a právě to sociální sítě výrazně zjednodušily. Spear~phishing útoky jsou často zaměřené na firmy, nástrojem pro sběr informací pak může být například profesní sociální síť LinkedIn \citep{social-engineering-tools}, nebo sběr informací probíhá pomocí nalezení specifických zájmů osoby (často dohledatelné na sociálních sítích), skrze které dojde k~navázání kontaktu a získání důvěry \citep{social-engineering-book}.

\subsubsection*{Neoprávněné sledování}
Objevily se případy, kdy byla lokační data služby použita ke sledování osoby. V~roce 2014 se ukázalo, že zaměstnanci společnosti Uber měli možnost sledovat lokace pasažérů (a tuto možnost využívali) -- sledovali například známé osobnosti, novináře nebo svou bývalou přítelkyni \citep{uber-spying}.

\subsubsection*{Neoprávněné zjišťování informací}
V~USA vyšetřování ukázalo, že zaměstnanci policie ve stovkách případů během dvou let nahlíželi do osobních záznamů, které nesouvisely s~výkonem práce. Šlo například o~data bývalých partnerů nebo novináře, který vydal kritický článek o~místním policejním oddělení \citep{police-spying}. 

\subsubsection*{Šíření fotografií dětí}
Výrazně odlišným tématem, které však také ukazuje na rizika sdílení různých osobních dat, jsou opakované případy, kdy se fotografie dětí, sdílené jejich rodiči na sociálních sítích nebo sdílecích službách (ulozto.cz, rajce.cz), dostanou do oběhu ve skupinách pedofilů \citep{pedophiles-web}.

\subsubsection*{Úniky dat}
Už běžnou součástí digitálního světa jsou úniky dat -- jen v~roce 2020 bylo zveřejněno téměř 4000 případů \citep{data-breaches-2021}. Tato data mohou být riziková z~více důvodů, výraznou ukázkou je únik dat služby Ashley Madison -- seznamovací aplikace pro zadané. Tato data byla využita pro vydírání uživatelů skrze e-maily obsahující citlivá data a vyhrožující jejich zveřejněním rodině a na sociálních sítích \citep{ashley-madison-leak}.

\subsubsection*{Lokační data}
Jedním z~cenných druhů dat jsou lokační data. Při používání smartphonů v~podstatě není možné si být jistý, že tato data nejsou sbírána. V~čem může být tento sběr rizikový, upozorňuje například článek The New York Times \citep{location-data}, který ukazuje, jak je z~lokačních dat a částečné znalosti o~pohybu (například veřejně známé osoby) možné dosledovat celou její historii pohybu -- tedy potenciálně i to, s~kým a kde se setkávala, nebo kde bydlí (například u~celebrit, které to cíleně tají).   

Další případy -- ve spojení s~konkrétními postupy pro jejich zamezení -- jsou rozebrány v~kapitole Klíčové zásady uživatelské ochrany osobních dat.

Je možné si všimnout, že v~několika z~těchto případů se objevuje zmiňovaný princip \textit{networked privacy} -- tedy osoba, která data sdílí, nemusí být stejná jako ta, která je terčem zneužití. To zvýrazňuje důležitost nahlížení na soukromí nejen z~pohledu jednotlivce a jeho volby.

\subsection{S~dopadem na společnost}
Sætra tvrdí, že nahlížení na soukromí pouze z~pohledu jednotlivce a jeho svobodné volby se svými daty a soukromím naložit podle svého uvážení, není dostatečný \citep{privacy-as-aggregate-public-good}. Argumentuje tím, že volba jednotlivce má v~tomto případě dopady i na ostatní -- říká například, že si jednotlivec nemůže zachovat naprosté soukromí ve světě, kde nemají (i vlastní volbou) soukromí ostatní  -- soukromí jednotlivce je tedy neoddělitelně navázáno na soukromí ostatních:

\begin{displayquote}
	\uv{(...) it is impossible for me to be fully unknown in a world where everyone else is fully known.}
	\citep{privacy-as-aggregate-public-good}
\end{displayquote}

Rozhodování jednotlivců pak vede k~suboptimálním výsledkům pro společnost jako celek.

Soukromí pak Sætra nazývá \textit{agregovaným veřejným statkem}, tedy něčím, co je poskytováno členům společnosti a zároveň vyplývá ze společné aktivity většiny členů.

Tento pohled se dá stručně ukázat na příkladech konkrétních momentů, kdy se téma objevilo ve společenském povědomí.

\subsubsection*{Cambridge Analytica}
Případ firmy Cambridge Analytica, která získala a zpracovala data z~více než 50 milionů profilů na Facebooku \citep{cambridge-analytica} pro použití v~profilované politické reklamě, je pravděpodobně dosud největší kauza otevírající téma soukromí a osobních dat. Ač se po letech vyšetřování ukazuje, že byl pravděpodobně vliv menší, než se zdálo \citep{ca-brexit, ca-elections}, vyvolala tato kauza mnoho otázek mimo jiné o~tom, jak můžou být osobní data využita pro politickou kampaň v~dosud neviděném měřítku. Protože částí dat z~Facebooku byly i vazby mezi jednotlivými lidmi, potvrzuje případ firmy Cambridge Analytica teze o~\textit{networked privacy} i Sætrův pohled na soukromí.

\subsubsection*{Čínský sběr dat}
Česku bližší případ práce s~osobními daty s~potenciálním vlivem na celou společnost je firma Zhenhua Data Technology, která vytvářela na základě získaných veřejných a komerčně dostupných dat profily strategicky významných osob české společnosti. Šlo o~politiky, pracovníky bezpečnostních složek či podnikatele \citep{china-czech}. Česko bylo samozřejmě jenom jednou z~mnoha zemí, o~kterých tento sběr a analýza probíhaly, ukázal ale jasněji, jak může být s~daty nakládáno.
Zajímavé je, že i v~tomto případě byla část dat z~automatizovaného sběru ze sociální sítě Facebook, která tuto praktiku zakazuje. Firma Zhenhua byla pak dle mluvčí Facebooku ze sítě zablokována, ovšem ukazuje to na fakt, že ani po kauze Cambridge Analytica se nakládání s~osobními daty a jejich ochrana u~této firmy příliš nezměnily.

\subsubsection*{Citlivá lokační data}
Příkladem ohrožení veřejných zájmů může být i případ, kdy fitness aplikace Strava zveřejnila mapu agregovaného pohybu uživatelů. Na mapě se tím objevilo umístění vojenských základen USA, například v~Afghánistánu \citep{strava-locations}. Rozhodnutí jednotlivce (vojáka, jež využíval fitness aplikaci) zde tedy mělo jasný vliv na jeho okolí.

\section*{Shrnutí}
Tato kapitola popsala, jaká jsou rizika plynoucí ze sběru osobních dat. Ač rozděluje případy na ty, které zasahují jednotlivce, nebo celou společnost, opakovaně se ukazuje, že toto rozdělení neodpovídá realitě, a je tedy třeba uvažovat o~soukromí i skrze jiné pohledy.

Tím rozšířila pohled na problematiku o~konkrétní příklady z~reálného světa a položila základ pro pohled na prevenci těchto rizik.