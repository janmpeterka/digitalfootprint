\chapter{Problematika ochrany digitálních\\ osobních dat uživatelů}

Rozvoj digitální vrstvy života s~sebou mimo jiné přinesl čím dál větší objem digitálních (a tedy relativně snadno uchovávatelných, duplikovatelných a strojově či částečně strojově zpracovatelných) dat. V~online světě tráví lidé čím dál více času -- v~roce 2020 to bylo v~celosvětovém průměru téměř 7 hodin denně na osobu \citep{digital-2021-report} -- a spolu s~tím jsou čím dál pokročilejší technologie pro sběr a vyhodnocování dat.

V~této kapitole budou popsány jevy, které vedou k~aktuálnímu stavu v~oblasti sběru osobních dat.
Jde o~pohled ekonomické a jiné motivace, i pohled technologický.
Dále budou probrána rizika tohoto stavu.

\section*{Použité pojmy a koncepty}

\textbf{Networked privacy}\\
\textit{Networked privacy}, jak ho definují Marwick a Boyd, je model soukromí, který oproti klasickému pohledu individuálnímu přidává rozměr propojenosti -- zohledňuje tedy fakt, že lidé sdílejí (ať vědomě, nebo nevědomě) i informace o~ostatních, a tedy soukromí jednotlivce není oddělitelné od soukromí dalších osob \citep{networked-privacy}.\\
Do češtiny by šlo přeložit jako \textit{propojené soukromí}, v~práci je použit originální název.

\section{Motivace pro sběr dat}

V~diskuzích o~osobních datech a jejich sběru se nejčastěji objevují jména dvou technologických firem -- Google a Facebook. Důvodem je samozřejmě to, že jsou obě velkou součástí nabídky digitálních služeb, a zejména to, že jejich hlavní oblastí podnikání je zprostředkování reklamy.

Facebook se blíží ke třem miliardám aktivních uživatelů \citep{facebook-active-users}, u~Google je výpočet složitější (protože jde o~různé služby), ale jen mezi vyhledávači (tedy esenciální službě pro většinu uživatelů internetu) má podíl přes~90~\% \citep{google-search}. S~celkovým odhadem počtu 4,6 miliardy digitálních uživatelů \citep{digital-2021-report} tedy jde o~více než 4 miliardy uživatelů.

Obě tyto firmy mají svůj obchodní model založený na nabízení reklamy -- v~případě obou firem jde o~primární zdroj příjmů. Jejich dominance na trhu -- v~USA má Google~30~\% trhu reklam \citep{google-ads} v~digitálním prostředí, Facebook následuje s~20~\% -- je umožněna dobrým zacílením reklamy. Tato personalizace je umožněna právě sběrem dat napříč digitálním prostředím a jejich analýzou.

\section{Technické možnosti sběru dat}

Pro tvorbu profilů jednotlivých uživatelů webu a nabízení reklamy je potřeba sbírat co nejvíce informací o~chování uživatele v~online světě. Vytvoření profilu uživatele nebylo technicky téměř možné před začátkem používání \textit{cookies}.\\
Cookies byly poprvé implementovány v~roce 1994 do prohlížeče Netscape jako řešení pro ukládání stavu nákupního košíku \citep{cookies-history} a umožňují uchovávat informace o~uživateli na dané stránce. S~rozvojem webu a zejména vkládání skriptů a prvků \verb|iframe| na webové stránky to umožnilo sledovat uživatele skrze cookies napříč weby, včetně sledování historie prohlížení části webů.
To dále umožnilo jednu z~klíčových marketingových metod -- \textit{remarketing}, tedy nabízení produktů z~obchodu, který uživatel na webu navštívil \citep{scott-cookies}. Cookies se staly na dlouho dobu hlavním způsobeb profilování uživatelů pro reklamní účely. Postupně jsou možnosti cookies právně limitovány a začínají se používat další techniky -- \textit{device} a \textit{browser fingerprinting}, \textit{tracking pixels} nebo \textit{behavioral profiling}.

Jednotlivé technologie jsou více popsány v~kapitole Hlavní zdroje dat digitální stopy uživatele.

\section{Možnosti analýzy dat}
Se zvyšujícím se množstvím veřejně dostupných osobních dat je snazší vytvářet statistické modely či samoučící systémy, které na základě dat dokáží identifikovat osobu, odhadovat její pohlaví, věk, náboženské a politické přesvědčení, charakterové rysy nebo sexualitu, jak ukázalo mnoho výzkumů \citep{big-5-predictions}.
Na to prakticky navázala například firma Cambridge Analytica, využívající tyto modely pro cílenou politickou reklamu. Je očividné, že to jsou často velmi citlivá data, která mohou být potenciálně zneužita mnoha způsoby, a uživatel si nemusí být vůbec vědom, že si o~něm takovouto představu někdo dělá a používá ji například pro nastavení zobrazovaného obsahu a reklam. 

\section{Povědomí o~problematice}

Důležitou otázkou je, jaké je aktuálně povědomí lidí o~této realitě. To není snadná otázka, i z~toho důvodu, že se oblast rychle mění a vyvíjí. Ovšem nějakou představu je možné si udělat.

Dle PEW Research je 59~\% dotázaných občanů USA podle svého mínění nedostatečně informováno o~tom, jak s~jejich daty společnosti nakládají.
Zároveň má 81~\% z~nich pocit nedostatečných možností kontroly nad tím, jak jsou data o~nich sbírána, a shodné procento vnímá rizika spojená se sběrem osobních dat vyšší než benefity \citep{lack-of-control}.

Studie zkoumající povědomí a změny ve vnímání digitálního soukromí mezi studenty po medializované kauze firmy Cambridge Analytica dochází k~závěrům, že \citep{privacy-awareness}:

\begin{itemize}
	\item lidé málo vnímají dopady související s~\textit{networked privacy} -- tedy uvědomění možností získávání a agregace dat o~osobě z~dat jiných osob;
	\item lidé si myslí, že jsou imunní vůči cílené reklamě, a tedy nemají obavu z~toho, že budou data o~nich využita k~ovlivnění jich samotných;
	\item z~toho plyne závěr, že lidé nemohou dělat opravdu uvědomělé závěry, pokud mají takto nepřesnou představu.
\end{itemize}

Dalším důležitým faktorem ve vnímání problematiky je i \textit{privacy fatigue} (do češtiny lze zhruba přeložit jako \uv{únava z~tématu soukromí}), jak popisuje Choi \citep{privacy-fatigue}. Ta plyne z~pocitu ztráty kontroly, nepřehlednosti celého tématu a pocitu marnosti z~dalších a dalších úniků dat a prolomení soukromí. Studie ukazuje, že tato únava vede k~menšímu zájmu o~téma (\textit{behavioral disengagement}) a menší ochotě až úplné rezignaci na změnu vlastního chování.

Další studie pak ukazuje, že uživatelé v~oblasti soukromí a sběru dat nemají od používaných služeb definovaná očekávání \citep{user-privacy-expectations}.


\section*{Shrnutí}
Tato kapitola přinesla základní přehled o~problematice osobních dat a pojmech s~ní spojených.\\
Jedním z~důležitých poznání je fakt, že pro mnoho lidí je tato problematika složitá (pro některé až tak, že rezignují na pokusy se v~ní orientovat), nemají pocit informovanosti a zároveň si nejsou vědomi všech aspektů spojených se soukromím a jeho narušením v~souvislosti se sdílením osobních dat. To vede k~přesvědčení, že má smysl vytvořit nástroje pro větší informovanost a pochopení problematiky.